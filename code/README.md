## 1. Installatie van Python

Ga naar https://www.anaconda.com/distribution/
Klik op "Download"
Volg de instructies die worden gegeven voor het installeren van de software op macOs, Windows of Linux.

## 2. Downloaden van de software en van het tekstcorpus

Voordat je begint te werken met Python en Jupyter Notebooks is het handig om eerst een apart map voor dit project aan te maken op je computer. Volg, nadat de map is aangemaakt, de volgende stappen:

* Klik in deze GitHub-repository op "Clone or download" > "Download ZIP".
* Sla het ZIP-bestand op in de eerder aangemaakte map.
* Vergeet het ZIP-bestand ook niet uit te pakken.
* Download hierna het corpus. Selecteer alle bestanden en klik op 'download'. Sla de bestanden op in de voor dit project aangemaakte map, in een submap met de naam 'Corpus'.

## 3. Werken met Jupyter Notebook

Als de installatie van Python en van Anaconda succesvol is verlopen, kan "Anaconda Navigator" worden opgestart. Open in het menu van Anaconda Navigator de optie Jupyter Notebook, via de knop "Launch". Dit programma wordt altijd geopend via je browser. Een internetverbinding is echter niet noodzakelijk. Als de applicatie wordt geopend zie je in eerste instantie een zogenaamde Dashboard. Dit dashboard geeft een overzicht van alle bestanden en alle mappen uit jouw eigen computer.

Navigeer vanit het Dashboard naar de map die je voor dit project heb aangemaakt. Open vervolgens het bestand "Soldaat-in-Indonesie.ipynb". DIt bestand is een zogenaamd "notebook". Deze notebooks bestaan meestal uit een reeks cellen of velden, die code bevatten, maar ze kunnen ook worden gevuld met teksten met uitleg over deze code. De code kan in Jupyter ook direct worden uitgevoerd, dat betekent dat als je op shift enter klikt dat commando meteen wordt uitgevoerd.

De notebooks zelf bevatten verdere instructies.
